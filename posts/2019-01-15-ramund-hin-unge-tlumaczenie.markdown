---
title: Ramund hin Unge – tłumaczenie piosenki i drobne śledztwo historyczne
date: 2019-01-15 18:55:13
tags: twórczość, polish
---
## Islandzki rycerz

Z polecenia króla norweskiego [Hákona IV Starego](https://pl.wikipedia.org/wiki/Haakon_IV_Stary) na początku XIII w. Islandia otwiera się na wpływy kultury kontynentalnej Europy; król zleca tłumaczenie na język staronordyjski wielu utworów dworskich, szczególnie proweniencji francuskiej. Równolegle ze spisaniem najbardziej znanych islandzkich sag rodowych i królewskich, pod wpływem zachodnioeuropejskiej literatury rycerskiej rozwija się i popularyzuje w Skandynawii podgatunek sag rycerskich (_ridderasaga_).

Mowa o „otwarciu na wpływy” to może lekkie nadużycie. Łatwo odnosi się wrażenie, że republikańscy Islandczycy z tej feudalnej kultury dworskiej Europy kompletnie niczego nie łapią. Albo inaczej – może i łapią, ale nic się do nich z niej nie przykleja. Tłumaczenia Islandczyków w piękny sposób (i celowy najwyraźniej) oddają ich umysłowość. Ideały etosu rycerskiego, subtelność miłości dworskiej, stopniowe dojrzewanie uczucia między małżonkami, monolog wewnętrzny bohatera targanego namiętnościami – wszystkie te motywy na które składa się rycerska literatura zachodnioeuropejska, jeśli nie są celowo przemilczane przez Islandczyków, to są przyćmione totalnym heroizmem bohatera, jego dążeniem do sławy przy szalonej odwadze i bezgranicznym oddaniu dla suwerena. Islandzki rycerz to popkulturowy Rambo bez PTSD.


## Kim jest Rajmund?

Opowiadanie sag było niegdyś popularną rozrywką. Na przykład w Sadze o Ðorgilu i Hafliðim (_Þorgils saga ok Hafliða_) znajdujemy opis wesela w [Reykjahólar](https://www.google.pl/maps/place/Reykh%C3%B3lar,+Islandia/@65.6563116,-25.8340457,5.82z/data=!4m5!3m4!1s0x48d4dc18513ac6a5:0x221555160a8e0e!8m2!3d65.4450184!4d-22.2066026) z 1119 roku, które urozmaicała recytacja [sagi](https://en.wikipedia.org/wiki/Hr%C3%B3mundar_saga_Gripssonar) o Hrongvidzie i królu Óláfie Liðsmannakonungu (tłumacząć na polski to bedzie: królu drużyninków? wojowników?) którzy weszli do kurhanu berserka Þraina i spotkał ich tam srogi łomot z ręki mieszkańca grobowca. Najpewniej właśnie ze względu na łatwość recytacji w XIV i XV w. sagi islandzkie zamieniają się w rymowane utwory wierszowane, tzw. [_rímur_](https://en.wikipedia.org/wiki/R%C3%ADmur). A stąd tylko krok do ballad.

„Ramund hin Unge” to XVI-wieczna piosenka ludowa, popularna i dziś, zwłaszcza w Danii. Znana jest w wielu wersjach; najpopularniejsza z nich pochodzi ze zbioru _Folke-sange og melodier_ A. P. Bergreena z 1869. Składa się z pięciu strof; jest to skrócona wersja oryginalnie 20-zwrotkowego [utworu](http://www.skjaldesang.dk/estrato.php?Page=vissang&sid=52).

Kim jest tytułowy Ramund? Spekuluje się, że jest nim Hromund ze wspomnianej zaginionej sagi [Hrómundar saga Gripssonar](https://en.wikipedia.org/wiki/Hr%C3%B3mundar_saga_Gripssonar) wyrecytowanej na weselu w Reykjahólar[^0]. Ten sam Hromund funkcjonuje w folklorze szwedzkim jako zły wiking, „Ramunder hin Onde” – Ramund Zły. Odnoszę wrażenia, że współcześnie znany utwór „Ramund hin Unge” (Ramund Młody) jest grą słów Onge-Unge (Zły-Młody). Struktura utworu to znowu 20 strof, zaś treść to być może _Hrómundar saga Gripssonar_ przedstawiona w krzywym zwierciadle. Hromund (Ramund) jest w niej dalej silny i nieobliczalny, ale przede wszystkim daje się poznać jako kapryśny i niezbyt roztropny młodzik. To tylko moje wątpliwe domysły, ale może to wszystko ironia i średniowieczny odbiorca, który znał historię o Hromundzie, puchł ze śmiechu na słuch o Ramundzie?

## Tłumaczenie

Jestem z obozu tłumaczeń p. Łozińskiego: uważam, że tłumaczenie może być albo dobre, albo wierne. Z góry przepraszam jeśli nadwyrężam czyjąś wrażliwość. Mi tak po prostu się podoba i nie kryję w tym żadnej złośliwości. To tłumaczenie być może nie jest ani dobre, ani wierne, ale nadal mi się podoba, bo jest moje.

<table>
<tr>
<td>
Rajmund Młody
</td>
<td>
Ramund hin Unge
</td>
</tr>
<tr>
<td>
Rajmund zdałby się pięknym panem<br/>
gdyby miał ubiór mniej ponury<br/>
Przybyła doń panna z ubraniem<br/>
Z przędzy przedniej, łyka i skóry<br/>
„Nie dla mnie ten zbytek” rzecze Rajmund<br/>
„Nie co mi on wszystek” rzecze Rajmund rycerz młody<br/>

Rajmund popasał u słonych wód<br/>
siedmiu go olbrzymów spotkało <br/>
Powiada jeden: „Rajmund to tchórz,<br/>
wyrzucę go do morza śmiało”<br/>
„Siły ci nie stanie” rzecze Rajmund<br/>
„Zawołaj kompanię” rzecze Rajmund rycerz młody<br/>

Rajmund dobył swój drogi miecz<br/>
który zwał się krasnym dyblem<br/>
Począł ich nim srogo siec<br/>
upadło olbrzymich głów siedem<br/>
„Krew brzegi obmywa” rzecze Rajmund<br/>
„We mnie płynie żywa” rzecze Rajmund rycerz młody<br/>

Wyjrzał król zza warownych ścian<br/>
i lica z trwogi mu pobladły<br/>
„Co to za człowiek przeraża świat<br/>
takim rechotem strasznym?”<br/>
„To ja, dobry panie” rzecze Rajmund<br/>
„Stań na me wyzwanie” rzecze Rajmund rycerz młody<br/>

Rajmund dobył swój drogi miecz<br/>
który zwał się krasnym dyblem<br/>
Strącił nim królewski łeb<br/>
z koroną za piętnastą milę<br/>
„Tępe było ostrze” rzecze Rajmund<br/>
„Choć cięcie niezgorsze” rzecze Rajmund rycerz młody<br/>
</td>
<td>
Ramund var sig en bedre mand<br/>
om han havde bedre klæder<br/>
Dronningen gav hannem klæder på stand<br/>
af blågarn, bast og læder<br/>
"Sådant vil jeg ikke ha," sagde Ramund.<br/>
"Sådant står mig ikke bra," sagde Ramund hin unge<br/>

Ramund gik sig ved salten søstrand<br/>
der så han syv jætter stande<br/>
"Tager jeg Ramund på min mindste hånd<br/>
og kaster ham langt fra lande"<br/>
"Det gør ikke ene du," sagde Ramund<br/>
"I må komme alle syv," sagde Ramund hin unge<br/>

Ramund tog til sit dyre sværd<br/>
det han kaldte dymlingen røde<br/>
Hug han de jætter syv med en færd<br/>
at blodet randt dennem til døde<br/>
"Der ligger alle syv," sagde Ramund<br/>
"Alt står jeg her endnu," sagde Ramund hin unge<br/>

Kejseren ud af vinduet så<br/>
med angst og sorrigfuld mine<br/>
"Hvo er den mand, i gården mon stå<br/>
og der så hæsselig grine?<br/>
"Det er mig, jeg har lyst," sagde Ramund<br/>
"Med dig at vov' en dyst," sagde Ramund hin unge<br/>

Ramund tog til sin store kniv<br/>
den han kaldte dymlingen dyre<br/>
Skilte han kejseren ved hans liv<br/>
at hovedet fløj femten mile<br/>
"Jeg mente den ej bed," sagde Ramund<br/>
"Dog rinder blodet ned," sagde Ramund hin unge<br/>
</td>
<tr>
</table>

## Zakończenie
Na zakończenie chciałbym podzielić się wykonaniem tego utworu przez Sigurboðiego Grétarssona. Zainteresowałem się przez nie tym utworem.

<center>
<iframe width="560" height="315" src="https://www.youtube.com/embed/OrXMu3WHn-4" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
</center>


<p>
To tyle,
R.
</p>
[^0]: Saga ta dobrze ilustruje proces przekształcania się prozaicznej formy sagi w rímur; można porównać wersje [prozą](http://www.germanicmythology.com/FORNALDARSAGAS/HromundarSagaGripssonChapell.html) i [wierszem](http://heimskringla.no/wiki/Griplur_I-VI).
